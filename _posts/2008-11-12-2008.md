---
layout: post
title: 'קריאה מומלצת / נובמבר 2008 '
created: 1226442414
author: zvika
permalink: /קריאה-מומלצת-נובמבר-2008
---
<p dir="rtl" class="rteright">שלום חברים,</p> <p dir="rtl" class="rteright">מה שלומכם? איך עובר החורף בארץ ישראל? בניו יורק מצויין, כרגיל, שחר של יום חדש ומה לא, והחורף מתקרב בצעדי חילזון וטמפרטורות שהופכות מיוקדות לירודות. אכן, ספר וכוס תה, אלה החיים הפרועים שהעיר מזמנת לי בזמן האחרון, וכמובן הרבה יותר מדי אינטרנט...</p> <p dir="rtl" class="rteright">חלק מהדברים שעניינו אותי בזמן האחרון:</p> <p dir="rtl" class="rteright"><strong>איך מרימים אפליקציית ווב של GWT על גבי שרת ספרינג מאל&quot;ף ועד ת&quot;ו בלי להתבלבל</strong>: <a href="http://blog.springsource.com/2008/11/07/deploying-gwt-applications-in-springsource-dm-server-part-1/">פוסט</a> נוסף בסדרת הפוסטים של ספרינג אודות שרת האפליקציית הכבר-לא-כל-כך חדש(אך עדיין <a href="http://www.google.com/trends?q=spring+dm%2C+jboss%2C+tomcat%2C+weblogic%2C+websphere&amp;ctab=0&amp;geo=all&amp;date=all&amp;sort=1">מדשדש</a>?) של חברת ספרינג סורס, שלפני למעלה מחודש ביצעה מהלך כושל למדי של פיצול תשתיות הקודהפתוח מהתשתיות המסחריות, בצורה שעוררה את חמת זעמה של הקהילה וגרמה לרוד ג'ונסון לצאת כמה ימים אחר כך ב<a href="http://blog.springsource.com/2008/10/07/a-question-of-balance-tuning-the-maintenance-policy/">פוסט מתנצל</a> במקביל לביטול המדיניות דלעיל (חידון משעשע: זהו את מכריכם בין המגיבים). אם נתבונן לרגע בספרינג סורס, נראה שהם לא שוקטים על השמרים בזמן האחרון(כבכל זמן, בעצם), עם שחרור הגרסה האחרונה של חבילת האינטגרציה(לינק ל<a href="http://static.springframework.org/spring-integration/reference/htmlsingle/spring-integration-reference.html">מדריך המצויין</a>, כרגיל) - ESB בעברית, ושל ווב פלואו 2.0, מכונת המצבים לאפליקציות ווב (...ועוד <a href="http://static.springframework.org/spring-webflow/docs/2.0.x/reference/html/index.html">מדריך</a>) וביחוד עם ה<a href="http://www.ebizq.net/news/10584.html">רכישה האחרונה של חברת G2One</a> שאחראית על גרובי, שפת התכנות מבוססת ג'אווה. הרכישה דלהלן לוותה כמובן ב<a href="http://www.nofluffjuststuff.com/blog/graeme_rocher/2008/11/groovy_and_grails_join_the_spring_family.html?utm_source=blogitem&amp;utm_medium=rss&amp;utm_campaign=blogrss">בלוגים</a> <a href="http://blog.springsource.com/2008/11/11/more-weapons-for-the-war-on-complexity-springsource-acquires-groovygrails-leader/">נלהבים</a> על איך שתי הטכנולוגיות בעצם אחיות-נשמה עוד מהבקו&quot;ם, מקצרות את זמן הפיתוח ומקלות על חיי המפתחים, וכולי. הפורטפוליו של ספרינג, כמו שהם מתעקשים לקרוא לאוסף הטכנולוגיות תחת מטרייתם, הולך וגדל... ועדיין (בלי קשר ל<a href="http://oreilly.com/catalog/9780596516178/">תנ&quot;ך הרובי החדש</a> שקניתי לי בשבוע שעבר והתחלתי להתעמק בו בהתלהבות) נראה שלגרובי יש עדיין בעיית ביצועים(ולו תדמיתית?) בקרב כל מי שמפתח אפליקציה בינונית ומעלה, ועד שלא יתנו את הדעת על האספקט הזה, אין מה לדבר על אימוץ של גרובי או של גריילז(תשתית ה-MVC מבוססת גרובי לווב) בחברות/אפליקציות יותר גדולות. זה, לניחושי, הדבר הראשון שיעשה בעקבות הרכישה - אולי אחרי פיתוח פלאג אין נורמלי לאקליפס.</p> <p dir="rtl" class="rteright"><strong>איכשהו קורא הרסס שלי לא מפסיק להביא לי מאמרים על רסט </strong><a href="http://en.wikipedia.org/wiki/REST"><strong>(מה זה זה?)</strong></a><strong> בזמן האחרון </strong>ואני לא יכול שלא לשאול את עצמי: האם כולם עובדים עם רסט ורק לא מספרים על זה? מאז שנות התשעים ואותה דיסרטציה מפורסמת של רוי פילדינג שהגה ממוחו הקודח את הפרדיגמה הרסטית בעבודת הגמר שהפכה להיות אילן שכולם נתלים בו, תלוי ועומד הרעיון בחלל האויר, אלא מאי? בערך מאותו זמן קיימות לא מעט אפליקציות שכולנו מכירים(יאהו מייל, מישהו?) שמבוססות על הרעיון - יואראלים נקיים, שימוש בבקשות הטטפ מסוגים שונים(פוסט, גט, דיליט, וכו') לצורך ביצוע פעולות שונות, ועוד. אז למה עכשיו? כנראה שיש צורך לתקף מחדש מדי פעם את הרעיונות הפשוטים למדי שעומדים בבסיס השיטה, וביחוד <a href="http://matthiaswessendorf.wordpress.com/2008/10/27/rest-and-jsf/ ">לשלב אותם עם טכנולוגיות יותר עדכניות כמו ג'סף</a> (וגם <a href="http://raibledesigns.com/rd/entry/restful_web_applications_with_subbu">כאן</a>, של מאט רייבל המצויין), <a href="http://www.ibm.com/developerworks/webservices/library/ws-restful/index.html?ca=dgr-jw22RESTfulBasics&amp;S_Tact=105AGX59&amp;S_CMP=GRsitejw22">להנגיד אותם לסתם שרותירשת</a>, ועוד. מזל שיש את טד ניוארד המנומק שמזכיר לנו <a href="http://blogs.tedneward.com/PermaLink,guid,44481f40-dbca-438c-9398-2ed93a3d62d8.aspx">למה לא להעדיף בצורה עיוורת כלי אחד מתוך חגורת הכלים העומדים לרשותנו</a>.</p> <p dir="rtl" class="rteright"><br /> וכמה קצרים, לסיום:</p> <p dir="rtl" class="rteright">לכבוד <a href="https://planet.tikalk.com/community/clientside/userlink/jsr299-aka-web-beans-finally-out-public-review">יציאת הגרסה הראשונה והלגמרי לא סופית</a> של ג'סר299 הידוע כ-Web Beans, למעלה משנתיים אחרי תחילת העבודה, <a href="http://in.relation.to/Bloggers/WebBeansAndTheEEPlatform">מספר לנו גאווין קינג</a> על האינטגרציה הרצויה בין הבייבי שלו, שיכשיר את סים בתור טכנולוגיית ג'י אי אי מן המניין, לבין שאר הטכנולוגיות בסל הג'י אי אי. מעניין.</p> <p dir="rtl" class="rteright">שועלאש 3.1 הולך <a href="http://lifehacker.com/5082997/why-tracemonkey-is-going-to-blow-your-web-browsing-mind">להטיס את אפליקציות האג'אקס</a> שלנו לשמיים בעזאת מנוע הג'אווהסקריפט החדש, הקוףהעוקב.</p> <p dir="rtl" class="rteright">...ו<a href="http://jeremymanson.blogspot.com/2008/11/g1-garbage-collector-in-latest-openjdk.html">כמה מילים</a> על אספן הזבל החדש של ג'אווה שבע, הקרוי ג'י 1</p> <p dir="rtl" class="rteright">&nbsp;</p> <p dir="rtl" class="rteright">שבוע טוב!</p> <p dir="rtl" class="rteright">&nbsp;</p>
